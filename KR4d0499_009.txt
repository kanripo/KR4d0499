# -*- mode: mandoku-view; -*-
#+TITLE: 檜亭集
#+DATE: 2015-08-25 00:12:07.179414
#+PROPERTY: ID KR4d0499
#+PROPERTY: BASEEDITION WYG    
#+PROPERTY: JUAN 卷九
<pb:KR4d0499_WYG_009-1a>¶
欽定四庫全書¶
　檜亭集卷九　　　　　　　元　丁復　撰¶
　　近體(七言絶句/)¶
　　　常熟道中¶
阿郎問人常熟路北風打船寒日昬水樹含霜一個個¶
野婦抱子自村村¶
湖水如銀月欲低納糧船發五更雞當河小婦怨相(闕/)¶
　璧乳兒寒自啼¶
<pb:KR4d0499_WYG_009-1b>¶
　　　傅可用廬墓¶
黄(闕/)嶺頭曾置屋白頭江上不成家明月東去擕妻子¶
掃食松隂十畆花¶
　　　題茅山彭道士畫梅花仙子¶
緑燕棲寒夜不飛洞天霜凈月流輝夜深彷彿梅邊卧¶
起摋青霞染素衣¶
　　　清溪與平起莘飲述舊有作¶
溪頭楊栁女兒髪緑光細妥春油油金陵當日一樽酒¶
<pb:KR4d0499_WYG_009-2a>¶
何如相見在池州¶
　　　次韻李方叔¶
逺樹葉初嵐色淡曲塘雨足水㾗肥何人春盡不飲酒¶
野老年饑猶典衣¶
　　　次韻元宵雨雪¶
銀燭春光玉雪霄翠簾歌館思寥寥羅浮洞裏花如織¶
誰立寒香背小橋¶
　　　題江村小景¶
<pb:KR4d0499_WYG_009-2b>¶
野蓬忘世寒罾下沙筥牽兒早餉遲有客封侯玊門道¶
緑閨春恨繞花枝¶
　　　題疊山卷¶
江山老骨歸元亮今古何心兩伯夷半夜寒增霜院裏¶
一編孤憤雪樓辭¶
　　　題春山曉行¶
短棹衝烟釣碧沙疎鐘開曙散羣鴉早年曾是匡廬道¶
下馬春厓問酒家¶
<pb:KR4d0499_WYG_009-3a>¶
　　　夢遊仙¶
春風捲席蒼鼇近夜月笙簫紫鳯鳴童女三千髪如黛¶
碧桃花下笑相迎¶
　　　馬德昭席上賦¶
江上重逄鄒大娘桃花紅嫩染纎裳蔓青溪上曾相¶
見猶記胡麻飯顆香¶
　　　次韻江南¶
斗酒十千即可賖斜窻短籬誰為遮大婦相迎問買酒¶
<pb:KR4d0499_WYG_009-3b>¶
十五小姑方主家¶
東山斷雨拂青龍江飲倒垂千丈虹忽地北風狂作惡¶
小波高湧白銀宫¶
長干城南越王臺長干橋下客船來橋邊有人問書信¶
羅裙小歩踏青苔¶
　　　和山行兼次韻¶
山鵲翅翻紅兩兩野花香並翠雙雙倦行有客春傷酒¶
笑索無題晝倚窻¶
<pb:KR4d0499_WYG_009-4a>¶
　　　因鎦思勣過江寄(闕/)誠之¶
澤國無官寄老(闕/)淮方有客借寒驢早知到死難干禄¶
何用平生苦讀書¶
　　　次韻泐上人¶
薝蔔花時風雨急苾芻叢裏脊令寒丹沙自古有方術¶
白日今誰生羽翰¶
白髪蕭騷日夜生𤣥雲消盡雪霜明新栽花木可憐長¶
舊著衣裳不忍更¶
<pb:KR4d0499_WYG_009-4b>¶
　　　賦蕙花次韻岳上人¶
香滿松房夜月虗紫㽔懸露泣方諸湘䰟故惱維摩定¶
起和離騷掃壁書¶
　　　題錢舜舉畫馬¶
玉禾乆飫出天閑引看時常占舞班四十年來太平日¶
屬車無數劔中山¶
二十年前燕市客黄塵蔽天相逐來中有出頭先一丈¶
山中彷彿憶龍媒¶
<pb:KR4d0499_WYG_009-5a>¶
　　　題李遵道山水¶
層峰高出雲樹外飛溜直下天河懸江南老客膓空斷¶
舊宅不歸三十年¶
　　　題雪水茶卷子¶
驛舍情孤蘭自花貂冠骨相袖中麻黨家婢子陶家妾¶
學士方慚雪水茶¶
　　　偶題¶
一事不能方近古六經何用更知新唐虞時世君臣㑹¶
<pb:KR4d0499_WYG_009-5b>¶
李杜文章宰相嗔¶
　　　酒間贈賈西白¶
思入東風白雨邊莫雲春樹两茫然不因絳灌輕新進¶
未必長沙識少年¶
　　　題唐馬圖¶
鳯膺龍脊渥洼姿正是奚官得意時野老歩行身自穏¶
詔書新下不教騎¶
　　　題子昻竹石圖為趙叔敬作¶
<pb:KR4d0499_WYG_009-6a>¶
大雅堂前第一峰亷纎小雨養新濃前年醉把湖州酒¶
坐對蕭蕭日下舂¶
　　　題壁上山水¶
老年歸思不堪行苦憶江城萬里程須冩緑醅三百醆¶
恐添白髪數千莖¶
　　　題美人卷¶
玉山横管淚㾗光繡縟雙迴綵鳯凰百巧心情題不得¶
九疑雲冷隔三湘¶
<pb:KR4d0499_WYG_009-6b>¶
　　　題李遵道¶
仙客鯨魚没海濤緑梢清夜月還高或傳騎去招丹鳯¶
想見歸來掣六鼇¶
　　　絶句¶
沙逺晴波淺漾金魚苖初上小如針將船載酒江頭飲¶
水桞千株滿岸隂¶
自愛江頭著雨蓑山光倒染鴨頭波蠻商即似天上下¶
打鼓向人㠶側過¶
<pb:KR4d0499_WYG_009-7a>¶
江蘺初長杜若新紫蕙紅蘭洲渚春楚天正逺欲有遺¶
江上獨行逢故人¶
桞下杯盤野老過(闕/)　　　　　　緑波南浦傷心别¶
黄犬東門奈爾何¶
楊桞風輕欲午凉蘼蕪沙暖足春香水鄉父老茅堂酒¶
不信王孫道路長¶
北闕青雲車馬多南山白石飯牛歌霜清水屋釀春酒¶
雨足野田収晚禾¶
<pb:KR4d0499_WYG_009-7b>¶
两岸東風吹桞花小江新水帯春霞長林日出烏自乳¶
買酒上船人到家¶
茅屋雞聲接近隣短裳巾幗莫歸頻江鄉禮俗淳風在¶
烟樹深深數拜人¶
熟麥収空雲斾斾新秧蒔遍雨沉沉誰嫌卑賤閒無事¶
老願太平渾有心¶
　　　贈唐德輝¶
翠栢蕭森烏已啼白門凉月萬村雞山中獨識河東鳯¶
<pb:KR4d0499_WYG_009-8a>¶
五彩翩翩舞影齊¶
　　　題息齋竹為袁𢎞甫賦¶
鳯凰西去不可還一竿清意自蕭閒袁郎門外三尺雪¶
却為晴光晝啟闗¶
　　　題江鄉秋曉卷為李明逺賦¶
滿地寒霜水氣昏亂鴉啼起向前村沙頭白鷺機還動¶
未似熟眠深閉門¶
　　　贈武生¶
<pb:KR4d0499_WYG_009-8b>¶
六龍浴海吐長霞飛上遥空作火鴉十日相看當(闕/)竹¶
二更深雨坐燈花¶
　　　題汪伯高梅¶
兎臼寒霜染雪毫緑烟微散月初高野人醉醒羅浮夣¶
長憶仙娥玉色醪¶
寒響蕭蕭已滿枝冷香不放小船移總宜酒散笙歌歇¶
睡徹玉樓人未知¶
　　　贈劉子靜¶
<pb:KR4d0499_WYG_009-9a>¶
括蒼山色翠如葱瀑下天門拖玉虹底事少㣲星一㸃¶
金陵江上愛西風¶
　　　過溧陽錢氏祖墓¶
汾陽軍中淚如㵼長陵一坏寧有孫千章喬木高(闕/)起¶
倚柱凍雲斷客魂¶
　　　次韻西湖竹枝詞¶
上塘楊桞下塘隂阿郎愛人不愛金塘水西流東入海¶
水深不似阿儂深¶
<pb:KR4d0499_WYG_009-9b>¶
柳葉如眉枝似腰贈郎輙挽最長條條長即與儂心逺¶
不是為儂春態嬌¶
錢唐潮來两岸平錢唐潮去江月明錢塘女子新樓閣¶
夜半吹簫鸞鳯鳴¶
郎愛捕魚儂織蓑勸郎不必要登科一家賣魚得食少¶
一官懸魚憂患多¶
　　　題楚江清曉圖¶
海色澄明霞欲生白烟樓閣静崢嶸青楓江上船已發¶
<pb:KR4d0499_WYG_009-10a>¶
苦竹嶺頭人未行¶
　　　題山水為劉子益賦¶
古寺烟雲置碧岩獨僧隨徑入松杉故鄉忽動金陵客¶
便欲海門歸掛㠶¶
　　　贈李明逺¶
金陵龍眠見三李(震伯晉仲子才/兄弟三人齊名)瓊林鵷鶵哦二松(子/才)¶
(登己巳進士第/為番陽縣丞)名駒墮地亦千里騰鳯冲霄須九重¶
　　　送渭清逺上人謁虞學士求墓誌¶
<pb:KR4d0499_WYG_009-10b>¶
白玉似人蒲室老黄金如價草堂文筆濡華盖山前月¶
光動石頭城上雲¶
九重閶闔向來人五色芙蓉已後身一代文章來絶世¶
千年道德在堅珉¶
水鳥羣隨南上篷江豚自拜北來風二姑直作片時過¶
五老秪如前日同¶
平生太史未相親秪托新詩附逺人自是星虚接牛斗¶
誰教天漢隔參辰¶
<pb:KR4d0499_WYG_009-11a>¶
山中氣候冬春近江上㠶檣早晚廻曽草詞章扶日馭¶
肯將文字説天台¶
　　　題柯敬仲竹木¶
青山白日野中看南國佳人翠袖寒老樹不堪承雨露¶
龍孫春滿錦䦨千¶
　　　題危太樸雲林圖(六言/)¶
天台萬八千丈雲林三十六峯幾載山中獨憶今朝江¶
上相逢¶
<pb:KR4d0499_WYG_009-11b>¶
　¶
　¶
　¶
　¶
　¶
　¶
　¶
　檜亭集卷九¶
