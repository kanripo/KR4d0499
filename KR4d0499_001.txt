# -*- mode: mandoku-view; -*-
#+TITLE: 檜亭集
#+DATE: 2015-08-25 00:12:07.067449
#+PROPERTY: ID KR4d0499
#+PROPERTY: BASEEDITION WYG    
#+PROPERTY: JUAN 卷一
<pb:KR4d0499_WYG_001-1a>¶
欽定四庫全書¶
　檜亭集卷一　　　　　　　元　丁復　撰¶
　　古體(四言/)¶
　　　有鳥(前集/)¶
有鳥有鳥鳴聲嘐嘐自東有居則西于巢有翩者翼載¶
戢載翹害徃害否中心摇摇有鳥有鳥鳴聲孔悲生此¶
東隅息彼西枝有翩者翼逝將奮飛我行遲遲莫知所¶
依惟東有山嶺路其岐惟西有江湍流其支伊此之懷¶
<pb:KR4d0499_WYG_001-1b>¶
復彼之思莫知所之我心孔哀昔我來思狐裘披披今¶
我何為絺綌有凄譬彼行驥有縶其馳言提其玦載泣¶
㱆欷相彼鳴琴匪絃伊絲哀于途人宜莫我知聖或弗¶
濟伊命也而命也如兹我行其隨¶
　　　衆羽送劉士幹知事赴湖廣省掾(續集/)¶
衆羽之差差彼翰而鴟衆趾之離離我獨于䕫夫乗而¶
徃我徒于追波濤洶洶則匪于江彼陸康莊則舍而杭¶
我聞瞶瞶我視于盲爾牽于驅愛&KR0919;其駒爾行徐徐於¶
<pb:KR4d0499_WYG_001-2a>¶
余焉居我有㫖酒聊樂與娛¶
　　　維山送章子端調浙東奏差¶
維山其砠維水沮洳孰來吾蘇使君之車岨則有阪使¶
車無反沮洳有衍伊澤斯逺維澤伊何孔碩洋洋我攸¶
樂康使車彭彭惟驂在隅弗疾其驅彼華紆徐維章子¶
之裾維山斯岵維水有滸章裾楚楚寔獲我所楚楚者¶
衣肅肅者儀亦永其依我逸以敖娭¶
　　　原存為葉博士作¶
<pb:KR4d0499_WYG_001-2b>¶
道一而二闔闢周還孰職為之有極兹先繼善成性吾¶
斯以立作息出入若主有室洞靈湛虚吾斯其居物備¶
用周靡完弗初或窒于牖或狂弗守物物之糅斯曠斯¶
有若隙之多其明晰晰由擴而充無逺弗暨如鏡之塵¶
不遂于拭如泉之蒙不疏以力杲杲出日曀曀其隂何¶
有何亡于劇用淫交萬吾前窮日有積廓然太清上下¶
森植勿欺以慊曰誠其意心身家國正修齊治曷維其¶
功吾欺有存戒慎恐懼于弗睹聞何幾之術載省于獨¶
<pb:KR4d0499_WYG_001-3a>¶
屋漏弗愧矧炤于伏恒焉存存曷出匪門性焉反焉孰¶
為先民¶
　　　題墨蘭¶
鳯凰可羅麒麟可羈我紉我佩我心傷悲¶
　¶
　¶
　¶
　¶
<pb:KR4d0499_WYG_001-3b>¶
　¶
　¶
　¶
　¶
　¶
　¶
　¶
　檜亭集卷一¶
